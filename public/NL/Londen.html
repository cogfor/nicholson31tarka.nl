<!DOCTYPE HTML PUBLIC "-//W3C//DTD HTML 4.01 Transitional//EN">
<html><head></head>
<body><table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;"><img style="width: 147px; height: 100px;" alt="" src="../images/Logo-Tarka.jpg"><br>
      </td>
      <td style="vertical-align: top;">
      <h1><br>
      <span style="font-size: 12pt; font-family: &quot;Times New Roman&quot;,serif;"></span></h1>
      <h1 style="text-align: center;"><span style="font-size: 24pt; font-family: &quot;Times New Roman&quot;,serif;">Maakt
een zeiltripje naar Engeland.</span></h1>
      </td>
    </tr>
  </tbody>
</table>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">"<span style="font-weight: bold; font-style: italic;">Belofte maakt schuld</span>"
luidt het
gezegde.<br>
      <br>
Reeds vele jaren heb ik mijn Engelse vrienden belooft: Als de wind
gunstig is, zeil ik naar Londen en kom jullie opzoeken. <br>
Echter telkens weer blijk ik om duistere redenen ergens anders naar toe
te zeilen. Dit ondanks het feit dat het mijn dierbare oude vrienden
zijn uit een ver verleden.<br>
Dit jaar 2009 bleek de wind echter bij aanvang van mijn vakantie
regelmatig in de N en NE te zitten en was er derhalve geen excuus meer
om het bezoek uit te stellen.<br>
Startend, uiteraard, vanuit Delfzijl en onderweg via diverse
ankerplaatsen aangezien ik alléén&nbsp; zeil, de Nederlandse kust
afgezakt naar Zeeland waar ik ooit in een grijs verleden met mijn
vorige boot voor de laatste keer was geweest.<br>
      <br>
In de Roompotmarina werd mij gevraagd of ik hier al eens eerder was
geweest. Tegenwoordig worden je gegevens namelijk opgeslagen in de
computer en blijven daar tot in lengte van jaren in zitten. Op mijn
antwoord dat ik hier tijdens mijn laatste bezoek aan de Oosterschelde
nog ongehinderd naar binnen kon zeilen aangezien de Oosterscheldedam
nog niet eens was gebouwd, had men wel in de gaten dat dit vele jaren
geleden was!<br>
Daarna verder afgezakt naar Breskens en Blankenberge. Blankenberge
heeft een goede beschutte haven en is gelukkig niet zo'n kolossale
moderne jachthaven.<br>
      <br>
Op dinsdag 30 juni vanuit Blankenberge de oversteek gemaakt naar de
ingang van Theems. <br>
      <br>
Helaas; na een paar uur varen raak ik in potdichte mist. Aangezien hier
vele ferrys de oversteek maken naar Engeland én de diverse
verkeersscheidingstelsels is het hier een drukte van belang. Tientallen
echos van schepen op de radar doch welgeteld slechts één groot
containerschip vlakbij passerend gezien met blote ogen. Leuk is anders!
      <br>
Echter veel plezier gehad van mij AIS systeem omdat ik nu eventueel in
staat ben kruisende schepen bij naam op te roepen en te vragen of ze
mij op hun veel betere radar zien. Bij de noordelijke kruising van het
stelsel liggen tientallen schepen ten anker. Ze waren alleen op de
radar te zien doch je kon de uitlaat ruiken tijdens mijn passage.
Tengevolge van de crisis liggen ze hier te wachten op betere tijden.<br>
      <br>
's Avonds tegen de schemering loop ik de ingang van het Theems gebied
binnen en krijg ik helaas tegenstroom. Het zicht is dan echter iets
beter geworden en bedraagt nu een 0,25'. Tegen de stroom in varen heeft
voor mij geen enkele zin en het anker gaat erin bij de oude wachttorens
de Red Sands daterend uit de Tweede wereldoorlog.<br>
De <span style="font-weight: bold;">Red Sand Forts</span> zijn een
serie van zeven onderling verbonden forten op een zandbank in de Theems
estuarium. Ze dienden om het estuarium van de Theems te verdedigen
tegen Duitse bommenwerpers en Schnellbote en om de opbouw van konvooien
te beschermen. Elke serie bestond uit een toren met Bofors-kanonnen.
Vier torens met lichtere kanonnen, een toren met een zoeklicht en een
controletoren. Ze bevinden zich 30 meter boven de zeespiegel.<br>
Het blijkt dat in Engeland de milieubeweging ook al voet aan de grond
heeft gekregen want er worden diverse grote windfarms in zee gebouwd.
Dat deze grote molens de horizon sterk vervuilen mag duidelijk zijn.
Bovendien is het hele gebied verboden doorvaart.<br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;"><img style="width: 300px; height: 266px;" alt="" src="reisfotos/1Queenborough.png"><br>
      </td>
      <td style="vertical-align: top;">Op 1 juli kan ik een mooring
oppikken in <span style="font-weight: bold;">Queenborough</span>.
Gelukkig kan het havengeld betaald worden met
Euros want ik heb helaas geen Engelse Ponden over van een vorige trip.<br>
De rivier de Theems is zo'n 45' lang en het eerste stuk is weinig
interessant. Aan beide oevers veel industrie en veel olie opslag etc.
Verder staat er een sterke stroming en zijn de getijden tot ver ná de
Tower Bridge nog duidelijk merkbaar. Als zeiler moet je daar absoluut
rekening mee houden. Als ik daar ben is het tijverschil plm. 5,50 mtr.
bij de Tower Bridge.<br>
Halverwege de Theems ga ik bij <span style="font-weight: bold;">Gravesend</span>
door een minuscuul klein
sluisje in een groot dok liggen. <br>
Ik vraag me af waarom er hier zo'n
groot dok is waar zéér weinig water staat. <br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Tarka ligt muurvast in de modder
en moet met veel geweld weer worden losgetrokken bij het vertrek. Ik
ontdek echter, dat hier vroeger een kanaal is geweest van Chatham naar
Gravesend. Thames Barges vervoerden kruit en wapens via dit kanaal, men
had dan namelijk geen problemen met het tij. Men verzamelde zich dan
hier en wachtten op het juiste tij op de Theems om het dok te verlaten
naar Tilbury aan de overzijde van de Theems. Kruit en wapens werden
gebruikt ter verdediging van Londen. Jaren geleden werd het kanaal,
zoals wel meer gebruikelijk, gedempt. Tegenwoordig zijn er weer vage
plannen het kanaal te herstellen voor de recreatievaart.<br>
      <br>
In de plaatselijke jachtclub een heerlijk biertje gedronken en tevens
gevraagd of ik de volgende dag een mooring kan oppikken zodat ik met de
vloed de Theems verder op kan zeilen. Dat is gelukkig geen probleem.
Verder blijkt er de volgende dag een groot feest te zijn met een
optreden van een rockband met gigantische speakers! Niet echt mijn
smaak en ik wil dus wel weg.<br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">.Op 4 juli verder met de stroom
mee de Theems op naar Londen. Na het passeren van de<span style="font-weight: bold;"> Thames Barrier</span> zijn er gelukkig nog
enige historische gebouwen langs de oevers gespaard gebleven van de
sloop. De <span style="font-weight: bold;">Thames Barrier</span>
beschermd Londen tegen hoog tij vanuit de Noordzee en is gebouwd tussen
1974 en 1984. In grootte de tweede in de wereld na de
Oosterscheldekering in Nederland. <br>
De oude docks die ik nog kende uit mijn periode in Engeland zijn
inmiddels verbouwd tot luxe appartementen.<br>
      <br>
      <br>
      </td>
      <td style="vertical-align: top;"><img style="width: 378px; height: 253px;" alt="" src="reisfotos/2Thames-barier.png"><br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Vlak voor de beroemde Tower
Bridge ligt het oude <span style="font-weight: bold;">St.Katharine Dock</span>
waar ik via een sluis kan
aanmeren.<br>
&nbsp;Hier blijf ik een week liggen, iets dat ik zelden doe.<br>
      <br>
      <span style="font-weight: bold;">St.Katharine Dock</span> was een
commercieel havendok aan de noordzijde van Londen en ten oosten van de
Tower Bridge in het gebied de Docklands. Tegenwoordig een populair
woon- en recreatiegebied. De naam is afkomstig van een voormalig
ziekenhuis uit de 12e eeuw. In 1825 werd besloten het gebied te
ontwikkelen voor industrie en havenactiviteiten op basis van een plan
van ingenieur Thomas Telford. Het bleek echter geen commercieel succes.
In de Tweede Wereldoorlog werd het dok zwaar beschadigd door Duitse
bombardementen. In 1968 werd het verkocht en in de jaren zeventig
opgeknapt en als jachthaven gebruikt.<br>
      <span style="font-size: 12pt; font-family: &quot;Times New Roman&quot;,serif;">De
organisatie is uitstekend en je ligt er prachtig
vlakbij het centrum en al het openbaar vervoer.</span><br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;"><img style="width: 385px; height: 300px;" alt="" src="reisfotos/3Towerbridge.png"><br>
      </td>
      <td style="vertical-align: top;"><img style="width: 400px; height: 300px;" alt="" src="reisfotos/4Zonnewijzer-tower.png"><br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Mijn Engelse vrienden gebeld en
met hun diverse malen op stap geweest in Londen en oude herinneringen
opgehaald.<br>
Eén der dingen dat ik absoluut wilde bekijken tijdens mijn bezoek aan
Londen waren de,tenminste voor de zeevaarders, beroemde <span style="font-weight: bold;">Harrison klokken</span>. Zoals bekend was
het voor de zeelui vele eeuwen vrijwel onmogelijk om de juiste
lengtegraad te bepalen.Het bepalen van de breedtegraad was reeds lang
bekend en vrij simpel. Veel zeezeilers bepaalden, vóór de komst van de
GPS ,&nbsp; middels het sextant uitsluitend de juiste breedtegraad bij
het oversteken van oceanen. Men zeilde dan heel bewust bijv. ten oosten
van de aan te lopen haven en bij&nbsp; het bereiken van de juiste
breedtegraad zeilde men dan op die breedte naar het westen. Ook de oude
zeilvaart bepaalde haar positie middels middagbreedte, gevaren koers en
gemiddelde snelheid. Er werd dus uitsluitend gevaren op een gegist
bestek.<br>
Vele grote scheepsrampen met duizenden slachtoffers werden veroorzaakt
doordat men niet in staat was de juiste lengtegraad en daarmede de
positie te bepalen. Denk daarbij aan de beruchte Scilly Eilanden, Lands
End in Engeland of aan de Australische westkust.<br>
      <span style="font-weight: bold;">John Harrison</span>, geboren
rond 24 maart 1693, was de eerste eenvoudige klokkenmaker die in staat
bleek een instrument te vervaardigen dat altijd de juiste tijd aangaf,
zélfs op zee. Een, voor die tijd, ongehoorde prestatie. Het Engelse
parlement loofde, naar aanleiding van een grote scheepsramp bij de
Scilly eilanden, een beloning uit van 20.000 pond, in de huidige
tijd&nbsp; plm.&nbsp; EUR 3.520.000,= ,&nbsp; aan diegene die een
betrouwbare methode zou vinden voor het bepalen van de lengtegraad. De
meest fantastische en onbruikbare ideeën werden geopperd. Harrison
echter beredeneerde dat de juiste lengtegraad kon worden berekend door
het tijdverschil tussen de lokale tijd en de Greenwichtijd. Echter
daartoe was een nauwkeurig lopende klok vereist.<br>
Hij ontwikkelde een chronometer die onafhankelijk van
omgevingstemperatuur, vochtigheid, luchtdruk en de slingerbeweging van
het schip zeer accuraat de tijd aangaf.&nbsp; <br>
Na vele jaren touwtrekken, zoals blijkbaar gebruikelijk bij overheden,
kon hij, drie jaar voor zijn overlijden, in 1773 eindelijk de
welverdiende prijs in ontvangst nemen. <br>
Hij werd de vader van de moderne navigatie op zee aangezien nu een écht
betrouwbare&nbsp; positie kon worden bepaald.<br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Sinds mijn laatste bezoek aan
Londen zijn er vele nieuwe, voornamelijk prestigieuze bankgebouwen,
verrezen. Nadat je de Thames Barrier hebt gepasseerd ontvouwd zich de
skyline van Londen eerst volledig.<br>
Een heel opvallend gebouw is de zogenaamde <span style="font-weight: bold;">Gurkin</span> ofwel de augurk. Eveneens
een uiterst modern bankgebouw.<br>
      <br>
Verder wilde ik heel graag het Science Museum bezichtigen. Een museum
volgestouwd met de meest uiteenlopende technische zaken. Van
stoommachines tot ultra moderne dingen uit de racewereld. Tevens een
zeer uitgebreide collectie betreffende alle aspecten van de zeevaart.
Je verslijt je benen in het grote museum maar het is zeker de moeite
waard. Je kunt er dagen rondzwerven en dan nog heb je niet alles gezien.<br>
      <br>
      </td>
      <td style="vertical-align: top;"><img style="width: 270px; height: 300px;" alt="" src="reisfotos/5deaugurk.png"><br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Hoewel mijn Engelse vrienden
steen en been klagen over het gedaalde Pond Sterling ben ik blij dat
het Pond t.o.v. de Euro sterk is gedaald. Liggelden in Engeland zijn
nog steeds erg hoog en een plaatsje als in het St.Katharine Dock is
zeker niet goedkoop, maar absoluut de moeite waard. Op 11 juli reken ik
af met de havenautoriteiten en vertrek naar een
fraaie ankerplaats in de buurt van <span style="font-weight: bold;">Chatham</span>.En
zowaar komt er nog een andere Nicholson 31 in de buurt ten anker.<br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">In <span style="font-weight: bold;">Burham on Crouch</span> verlaat ik na enige
dagen mijn ankerplaats wegens zeer harde wind en het enorme slingeren
op wind en stroom en zoek een haven op. Dat is zeker geen
teleurstelling want ze hebben een gezellige pub waar ze een heerlijke
pint koele Guinness schenken, waar ik uiteraard dankbaar gebruik van
maak.<br>
      <br>
In <span style="font-weight: bold;">Brightlingsea</span> aan de rivier
the Colne heeft de moderne commercie helaas ook reeds toegeslagen.
Diverse oude panden zijn opgeofferd aan moderne seasite-resorts die
momenteel echter niet zijn te verkopen. Prijzen belopen rond de&nbsp; £
240.000. Er wordt nu alleen nog maar gebouwd als er een appartement is
verkocht.
Maar het is een fraai zeilgebied waar uitstekend kan worden geankerd.<br>
      <br>
      </td>
      <td style="vertical-align: top;"><img style="width: 400px; height: 300px;" alt="" src="reisfotos/6Britlingsea.png"><br>
      </td>
    </tr>
  </tbody>
</table>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;"><img style="width: 300px; height: 225px;" alt="" src="reisfotos/7&#32;ThamesBarges.png"><br>
      </td>
      <td style="vertical-align: top;">&nbsp;Er liggen diverse prachtig
gerestaureerde oude vissersboten in dit gebied. <br>
Ze zijn veelal in Colchester geregistreerd.<br>
Na de rivier de <span style="font-weight: bold;">Stour</span> bij
Harwich ga ik naar de fraaie rivier de <span style="font-weight: bold;">Orwell</span>
met de voor zeilers beroemde <span style="font-weight: bold;">Pinmill</span>.&nbsp;
In dit gebied varen en liggen nog diverse oude <span style="font-weight: bold;">Thames Barges</span> met hun
karakteristieke sprietzeiltuigage. De boom werd tevens gebruikt voor
het laden en lossen van de sterk variërende lading. De Thames Barges
hadden een lengte van 25  30mtr. en waren plm.6 mtr. breed. Ze hadden
een vlakke bodem en waren uitermate geschikt om in de Theems delta en
de ondiepe rivieren </td>
    </tr>
  </tbody>
</table>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">goederen te vervoeren. De Barges
voerden zo'n 300
tot 500 m2 zeil. Het kleine druiltje op de korte mast achter diende om
het schip beter en gemakkelijker bestuurbaar te maken. Deze schepen
werden veelal door slechts een schipper en één jongen gevaren en voeren
langs de gehele kust. Ondanks hun lompe uiterlijk konden ze onder goede
condities zo'n 12 knopen snelheid halen. </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;"><img style="width: 400px; height: 300px;" alt="" src="reisfotos/8ButtenOysters.png"><br>
      </td>
      <td style="vertical-align: top;">De oude pub <span style="font-weight: bold;">The Butt &amp; Oyster</span> is onder
Engeland zeilers algemeen bekend en een must om te bezoeken.<br>
Er wordt daar uitstekend Barfood geserveerd en uiteraard een koele
Guinness. In de buurt is via een wandeling door de velden in een klein
dorpje de noodzakelijke aanvulling op de proviand te verkrijgen. <br>
Diverse malen ga ik dan ook met de bijboot naar de wal om ofwel van een
biertje te genieten danwel een wandeling te maken. Het is een waar
genoegen om hier enige dagen in alle rust achter een mooring te hangen.<br>
      <span style="font-size: 12pt; font-family: &quot;Times New Roman&quot;,serif;"></span><br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Grote vrachtschepen slingeren
zich vlakbij door de geul tussen de honderden aan een mooring&nbsp;
liggende zeiljachten op weg naar Ipswich.<br>
Bij de ingang van de rivier de <span style="font-weight: bold;">Deben</span>
moet ik enige uren ten anker en wachten tot er voldoende water staat om
over de drempel naar binnen te gaan. De rivier ligt bezaaid met
moorings en via de havenmeester, die aan boord van zijn bootje is, kan
ik voor enige dagen een mooring oppikken, wel zo gemakkelijk. De Deben
is een mooie kronkelende rivier met interessante oevers met
fraaie uitzichten. Her en der kun je met je bijbootje naar de wal voor
een wandeling of een bezoek aan de overal aanwezige pubs. <br>
      </td>
      <td style="vertical-align: top;"><img style="width: 400px; height: 300px;" alt="" src="reisfotos/9&#32;ButtenOysters2.png"><br>
      </td>
    </tr>
  </tbody>
</table>
<br>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">Helaas moet
er stevig geroeid worden want ik ben zo dom geweest de beugel voor de
buitenboordmotor te vergeten. Enfin, goed voor de spieren moet je maar
denken. Een bezoek aan de rivier de Ore laat ik maar voor wat het is.
Die bezoek ik nog wel eens een volgende keer, hoewel Aldeburgh een
leuke plaats moet zijn om vanaf het water te bekijken. Enfin, het loopt
niet weg.<span style="font-weight: bold;"><br>
      <br>
Southwold</span> heeft in de loop der jaren zijn ouderwetse charme
gelukkig nog steeds bewaard. Geen prachtige drijvende steigers met
water en elektra doch gewoon vastmaken met hele lange lijnen aan de
vaste steiger.Na het verplichtte aanroepen van de havenmeester om de
huidige ligging van de wandelende grindbank voor de ingang te vernemen
loop ik hier op 28 juli binnen. Vanwege het achterliggende grote meer,
dat met de eb een flink deel van zijn water door de rivier de <span style="font-weight: bold;">Blyth</span>
naar zee spoelt, staat hier altijd een sterke stroming. Aan te bevelen
is het derhalve om halverwege de vloed naar binnen te lopen, op het
smalle riviertje te keren en dan met de kop in de stroom voorzichtig af
te meren tussen&nbsp; de veel grotere zeiljachten. De huidige ingang is
gegraven in 1590 en het is voornamelijk een vissershaventje. Zoals ook
Nederland zwaar te lijden had van de stormvloed in 1953 heeft diezelfde
storm het haventje van Southwold evenmin gespaard. Het water stond tot
de eerste verdieping in de lokale pub, clubgebouw en de huizen rondom
de haven. <br>
      <br>
Over de rivier de Blyth functioneert sinds 1920 een roeiboot ferry
welke nog steeds door dezelfde familie wordt gerund. Op dit moment
werkt de dochter van de familie zich dagelijks in het zweet om de vele
toeristen per handkracht de rivier over te roeien.&nbsp; Ze doet dit
overigens samen met drie vriendinnen aangezien ze zelf ook nog een
dochtertje heeft. De prijs van het overzetten staat vermeld op het bord
en is voor honden gratis.<br>
      </td>
    </tr>
  </tbody>
</table>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;"><img style="width: 400px; height: 300px;" alt="" src="reisfotos/10&#32;Deben.png"><br>
      </td>
      <td style="vertical-align: top;"><img style="width: 400px; height: 300px;" alt="" src="reisfotos/11&#32;Deben_pont.png"><br>
      </td>
    </tr>
  </tbody>
</table>
<table style="text-align: left; width: 1024px;" border="0" cellpadding="2" cellspacing="2">
  <tbody>
    <tr>
      <td style="vertical-align: top;">In Southwold wil ik gunstig weer
afwachten om de Noordzee weer over te steken naar den Helder. De
havenmeester blijkt trouwens nog enige jaren te hebben gewerkt in
Nederland. <br><br>
Het nabij gelegen plaatsje is lopend door de velden gemakkelijk te
bereiken en heeft diverse voorzieningen. Kortom; een schilderachtig
plaatsje. <br>Een oud visserman is bezig zijn houten vissersboot te
restaureren en verkoopt allerlei aan hem geschonken spulletjes zodat
hij weer hout kan aanschaffen voor zijn restauratiewerk. Ik schenk hem
een hele stapel reeds gelezen Engelse boeken waar hij erg blij mee is.
Volgens de havenmeester komt hij echter nimmer klaar met zijn werk.<br>
Volgens de berichten zal het op 31 juli goed weer zijn en ik vertrek
dan ook op het laatste puntje van de vloed zodat ik me gemakkelijk
alleen kan redden met het loskomen van de steiger. Het is dit keer
gelukkig prachtig helder weer om de oversteek te maken. Buiten de haven
tel ik zo'n veertig grote olietankers. Ze liggen allemaal hoog op het
water en zijn derhalve leeg. Allemaal wachten op betere tijden.<br><br>
Tijdens de nacht vlakbij de VTS stelsels bij den Helder verbaas ik mij
over enige schepen die wel een rood licht voeren doch totaal geen
snelheid lopen. Het blijken echter geen schepen te zijn doch grote ten
anker liggende vlotten waaraan lange kettingen zijn bevestigd voor de
mosselcultuur. Ook valt het op dat vooral de containerschepen niet hun gebruikelijke
20 -22 knopen lopen doch slechts rond de 15. Dit kennelijk allemaal om
brandstof te besparen.<br>
<br>Hoog aan de wind zeilend loop ik op 1 augustus het Marsdiep bij den
Helder op en dan blijkt dat de haven van Texel wegens de vakantie
uitpuilt van de jachten. Dat is niets voor mij en ik ga een tijdje voor
de haveningang ten anker en wacht op de ebstroom en dan maar naar den
Helder, door de sluis en aangemeerd in het Nieuwe Diep waar ik een paar
dagen blijf. Op het fietsje naar Fort Kijkduin om dat ook eens te bekijken.<br>
<br>5 Augustus lig ik ten anker bij Vlieland en tel tegen de 80 ten anker
liggende jachten. Uiteraard is de haven van Vlieland boordevol en
gesloten. Ik probeer dat ook niet eens want ik ga daar altijd ten
anker. Destijds hoorde ik een Duitser in Greetsiel zeggen: Als je het rustig
wilt hebben moet je tegenwoordig héél ver weg gaan en de man heeft
helaas&nbsp; gelijk.Ten anker bij Ameland en Schiermonnikoog en dan nog een paar dagen in
de uitermate gammele Jachthaven van Borkum dat de naam jachthaven
niet verdiend. De situatie in de Burkana haven, waar ik anders altijd
lig, is mij volkomen onduidelijk. Er blijkt een hevige strijd gaande
tussen allerlei instanties en bedrijven en ik laat het voor wat het is.<br><br>
Op 11 augustus lig ik dan weer in de vertrouwde omgeving van Abel
Tasman. <br>
Een heel leuke reis gehad en ruim 820' afgelegd.<br>
      <br>
      <br><span style="font-weight: bold;">
Noordlaren 2009,&nbsp;&nbsp; Alphons Bodewes</span><br style="font-weight: bold;">
      <br><span style="font-weight: bold;">
Jaarboek 2010 van Abel Tasman:&nbsp; "De Kompasroos" </span><br style="font-weight: bold;">
      <br>
      </td>
    </tr>
  </tbody>
</table>
<br>
<br></body></html>